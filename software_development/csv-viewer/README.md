## ΠΑΝΕΠΙΣΤΗΜΙΟ ΙΩΑΝΝΙΝΩΝ

## ΤΜΗΜΑ ΜΗΧ. Η/Υ & ΠΛΗΡΟΦΟΡΙΚΗΣ

## MYY301 / ΠΛΥ 308 ΑΝΑΠΤΥΞΗ ΛΟΓΙΣΜΙΚΟΥ ΠΡΟΓΡΑΜΜΑΤΙΣΤΙΚΗ ΑΣΚΗΣΗ

## ΣΕΠΤΕΜΒΡΙΟΣ 2018

## Ημερομηνία Παράδοσης: 19-12-2018 Π. Βασιλειάδης

Η προγραμματιστική άσκηση για το μάθημα είναι υποχρεωτική και αφορά τη σχεδίαση,
υλοποίηση και ρύθμιση ενός συστήματος λογισμικού. Η εργαστηριακή άσκηση προσφέρει 3
μονάδες στον τελικό βαθμό του μαθήματος και εκπονείται σε ομάδες των 3 προσώπων.
Φυσικά, πρέπει να πιάσετε τουλάχιστον τη βάση στην εργασία, όπως και στο διαγώνισμα. Σε
περιπτώσεις εξαιρετικών εργασιών, η επίδοση επιβραβεύεται με bonus στον τελικό βαθμό.

Το σύστημα πρέπει να υλοποιηθεί σε όλα τα επί μέρους στάδια.

# Γραφική διαχείριση αρχείων Comma Separated Values (CSV)

Ένα αρχείο τύπου Comma Separated Values (CSV) είναι ένα αρχείο που χρησιμοποιεί τον
χαρακτήρα ‘,’ (κόμμα) για να διαχωρίζει τις τιμές μεταξύ τους. Στην τεράστια πλειοψηφία των
περιπτώσεων, τα αρχεία csv χρησιμοποιούνται για να αποθηκεύσουν εγγραφές με
αλφαριθμητικά στοιχεία (δλδ., κείμενο και αριθμούς) που οργανώνονται σε πεδία.

Ένα παράδειγμα ενός αρχείου csv με στατιστικά ομάδων από το ΝΒΑ φαίνεται στο Σχ. 1.
SeasonEnd,Team,Playoffs,W,PTS,oppPTS,FG,FGA,2P
2011,Boston Celtics,1,56,7913,7473,3023,6219,
2011,Charlotte Bobcats,0,34,7650,7978,2873,6365,
2011,Chicago Bulls,1,62,8087,7487,3042,6587,
2011,Cleveland Cavaliers,0,19,7827,8566,2886,6647,
2011,Dallas Mavericks,1,57,8220,7873,3069,6463,

Σχήμα 1. Απόσπασμα αρχείου csv – η ορολογία επεξηγείται στο
https://en.wikipedia.org/wiki/Basketball_statistics

Θα θεωρήσουμε την πιο συνήθη περίπτωση csv αρχείων (δείτε και το σχετικό λήμμα για τα
αρχεία CSV), με τα ακόλουθα χαρακτηριστικά:

1. Είναι αρχεία κειμένου, συνήθως σε μορφή (α) ASCII ή (β) Unicode UTF-8 (θεωρείστε το
    (β) – και διαβάστε μόνοι σας γιατί αυτό ενσωματώνει και το (α))
2. Κάθε γραμμή έχει μια εγγραφή που αποτελείται από επί μέρους πεδία
3. Τα πεδία χωρίζονται με τον χαρακτήρα ‘,’ (στην πράξη αυτό γενικεύεται και με άλλους
    χαρακτήρες, π.χ., ‘;’, ‘\t’, κλπ – εμείς θεωρούμε κόμμα) -- θυμηθείτε ότι οι
    ΑγγλοΑμερικανοί χρησιμοποιούν ‘.’ για να υποδηλώσουν το δεκαδικό μέρος των
    αριθμών, άρα δεν έχουν πρόβλημα στο να χρησιμοποιήσουν κόμματα για να
    διαχωρίσουν αριθμούς
4. Κάθε εγγραφή έχει ακριβώς τα ίδια πεδία -– αν ένα πεδίο μιας εγγραφής δεν έχει τιμή,
    παίρνει για τιμή το άδειο String “” (στην πράξη παρατηρούμε δύο κόμματα κολλητά ",,")

Σας δίδεται έτοιμο ένα γραφικό περιβάλλον σε JavaFX για τη διαχείριση των αρχείων. Οι
λειτουργίες που μπορεί να κάνει το εν λόγω περιβάλλον είναι (α) να δείξει ένα csv αρχείο από το
δίσκο του μηχανήματος στον χρήστη, (β) να «φορτώσει» το αρχείο στο σύστημα ως ένα
ονοματισμένο σύνολο δεδομένων, (γ) να φορτώσει υποσύνολα ενός αρχείου στη βάση μιας
λογικής συνθήκης, (δ) να δείξει ένα ονοματισμένο σύνολο δεδομένων στο χρήστη, και, τέλος, να
δείξει γραφικές παραστάσεις τύπου (ε) scatter plot και (στ) line chart από τα πεδία ενός
ονοματισμένου συνόλου δεδομένων στο χρήστη.

Στην screen capture του Σχ. 2 φαίνονται τα τμήματα μιας «εξερευνητικής ανάλυσης δεδομένων»
(exploratory data analysis) στην οποία ο χρήστης: (α) φόρτωσε ένα σύνολο δεδομένων με όλα
τα στατιστικά των ομάδων του ΝΒΑ για μια χρονική περίοδο (σας δίνεται το αρχείο
NBA_Team_Stats.csv ), (β) φιλτράρισε το εν λόγω σύνολο δεδομένων με το φίλτρο Team =


“Boston Celtics” και δημιούργησε ένα δεύτερο σύνολο δεδομένων (κάτω δεξιά στην εικόνα),
που περιέχει την επίδοση μόνο της εν λόγω ομάδας στη διάρκεια του χρόνου, και μετά δοκίμασε
να αναλύσει την επίδοση της ομάδας αυτής. Συγκεκριμένα, ο χρήστης (γ) δοκίμασε να δει αν ο
αριθμός των νικών (κάθετος άξονας) σχετίζεται με τον αριθμό των πόντων που πέτυχε η ομάδα
(οριζόντιος άξονας), δημιουργώντας το άνω αριστερά scatter plot (για σας: υπάρχει σχέση, κι αν
ναι, ποια?). Έπειτα, (δ) ο χρήστης αναρωτήθηκε ποια ήταν η συνολική τάση νικών της ομάδας
και απεικόνισε σε ένα line chart (κάτω αριστερά) το πώς μεταβάλλονται οι νίκες (στον κάθετο
άξονα) με τη χρονιά (στον οριζόντιο άξονα).

Σχήμα 2. Screen capture of an exploratory data analysis session

Ο στόχος είναι να φτιαχτεί ένα πρόγραμμα που θα υλοποιεί τις προαναφερθείσες
λειτουργίες (α) – (στ) (θα τις αναλύσουμε και παρακάτω) με τρόπο που θα είναι
ΑΠΟΛΥΤΩΣ ΑΝΕΞΑΡΤΗΤΟΣ από το ποιο csv file επεξεργαζόμαστε. Σας δίδεται λοιπόν
έτοιμο το γραφικό front-end του συστήματος και πρέπει να το «κουμπώσετε», ΧΩΡΙΣ
ΚΑΜΙΑ ΑΛΛΑΓΗ, στο back-end που θα φτιάξετε εσείς. Με άλλα λόγια θα χρειαστεί να
φτιάξετε ένα σύνολο από κλάσεις που να υλοποιούν τη λειτουργικότητα του προγράμματος,
καθώς, (α) το front-end απλά υλοποιεί την υποδοχή των επιλογών του χρήστη και της
διαγραμματικής αναπαράστασης, ενώ, (β) όλα όσα σχετίζονται με την καταγραφή των συνόλων
δεδομένων, και γενικά με τη διαχείριση των δεδομένων είναι στο back-end.
Η αρχιτεκτονική που υιοθετούμε, ακολουθώντας και την τεχνολογία JavaFX της Java,
είναι το αρχιτεκτονικό πρότυπο Model-View-Presenter που είναι η κυρίαρχη
αρχιτεκτονική δόμησης προγραμμάτων με γραφική διαπροσωπεία σε εφαρμογές για
Η/Υ και κινητά (για τα σχετικά πρότυπα αρχιτεκτονικής, διαβάστε πρώτα το πρότυπο Model-
view-controller (MVC) και ακολουθείστε τους συνδέσμους στις πιο σύγχρονες βαριάντες του).

# Λειτουργικότητα του συστήματος

ΕΞΟΔΟΣ. Ο χρήστης επιλέγει την έξοδο και όλα τα επί μέρους παράθυρα της εφαρμογής
κλείνουν.

ΕΠΙΔΕΙΞΗ CSV ΑΡΧΕΙΟΥ. Στο δίσκο του Η/Υ υπάρχουν αποθηκευμένα csv αρχεία (σας δίνονται
ήδη έτοιμα μερικά). Ανά πάσα στιγμή, ο χρήστης μπορεί να ζητήσει από το σύστημα να δει
κάποιο από αυτά. Το σύστημα παρουσιάζει ένα file chooser και προτρέπει το χρήστη να επιλέξει
ποιο αρχείο σε ποιο φάκελο επιθυμεί. Όταν επιλέξει αρχείο, το σύστημα ανοίγει ένα νέο
παράθυρο (στην ορολογία της JavaFX: new Stage()) όπου το αρχείο παρουσιάζεται σε tabular
form (δηλ., σε κολώνες (μία ανά πεδίο) και γραμμές (μία ανά εγγραφή). Αν το αρχείο δεν έχει
δεδομένα, δεν επιδεικνύεται τίποτα.


ΦΟΡΤΩΣΗ CSV FILE && ΚΑΤΑΓΡΑΦΗ ΩΣ ΣΥΝΟΛΟ ΔΕΔΟΜΕΝΩΝ. Ο χρήστη θέλει να φορτώσει
στο σύστημα ένα αρχείο και να το καταγράψει ως σύνολο δεδομένων (data set). Ο χρήστης πάλει
διαλέγει ένα αρχείο όπως στη φόρτωση, μόνο που αυτή τη φορά, τα δεδομένα από το αρχείο
καταγράφονται ως σύνολο δεδομένων. Ως εκ της δομής τους, τα δεδομένα (α) έχουν μια λίστα
από εγγραφές, όλες με τον ίδιο αριθμό πεδίων, ενώ, (β) η 1η γραμμή του αρχείου είναι μια λίστα
με τα ονόματα των πεδίων. Όλα αυτά καταγράφονται για ένα σύνολο δεδομένων, το οποίο,
όπως προειπώθηκε, στο εξής είναι ανακτήσιμο από το σύστημα με το όνομά του. Για το σκοπό
αυτό, το σύστημα ζητά το όνομα αυτό από το χρήστη (αναδύεται το σχετικό παράθυρο, ο
χρήστης δίνει όνομα για το σύνολο δεδομένων και πατά Submit).

Ένα σύνολο δεδομένων είναι κάτι διαφορετικό από ένα αρχείο. Ένα αρχείο είναι μια λίστα από
bytes αποθηκευμένα στο σκληρό δίσκο, και στην περίπτωσή μας, είναι ένα αρχείο κειμένου με
την εσωτερική οργάνωση που περιγράφηκε στην 1η σελίδα. Ένα σύνολο δεδομένων, από την
άλλη, έχει όνομα, μια λίστα ονομάτων για τα πεδία των εγγραφών του, μια λίστα από εγγραφές,
και ενδεχομένως άλλα στοιχεία που εσείς θα χρειαστείτε να κρατάτε. Για παράδειγμα, στο Σχ. 2,
ο χρήστης φόρτωσε το αρχείο NBA_team_stats.csv και αποφάσισε να ονομάσει (κακώς, ίσως)
ΝΒΑ.

ΕΠΙΔΕΙΞΗ ΚΑΤΑΓΕΓΡΑΜΜΕΝΟΥ ΣΥΝΟΛΟΥ ΔΕΔΟΜΕΝΩΝ. Αντίστοιχο με την επίδειξη csv
αρχείου, αλλά τώρα, το αρχείο δεν φορτώνεται από τη θέση του στο σκληρό δίσκο, αλλά
αναζητάται από το back-end του προγράμματος (που θα φτιάξετε εσείς) με το όνομά του και
από κει φορτώνονται όλα τα δεδομένα του και επιδεικνύονται στο χρήστη. Άρα δεν χρειάζεται ο
χρήστης να ψάχνει στο δίσκο πού είναι αποθηκευμένο το αρχείο, μιας και έχει φορτώσει το
σύνολο δεδομένων, πλέον ξέρει το σύστημα τη δομή και τις τιμές των δεδομένων. Σε περίπτωση
που ο χρήστης δώσει λάθος όνομα, του επιδεικνύεται διαγνωστικό παράθυρο με το σχετικό
μήνυμα.

ΦΙΛΤΡΑΡΙΣΜΑ ΣΥΝΟΛΟΥ ΔΕΔΟΜΕΝΩΝ. Ο χρήστης επιβάλει ένα φίλτρο της μορφής Attribute =
value σε ένα υπάρχον σύνολο δεδομένων. Για παράδειγμα, στο Σχ. 2, επεβλήθη στο υπάρχον
σύνολο δεδομένων NBA το φίλτρο Team = “Boston Celtics” και κατεγράφη το αποτέλεσμα
σαν ένα σύνολο δεδομένων με όνομα Celtics. ΠΡΟΣΟΧΗ: το αποτέλεσμα του φιλτραρίσματος
καταγράφεται ως νέο σύνολο δεδομένων και αυτό (ώστε μετά να μπορεί να γίνει ανάλυση των
δεδομένων του).

Έτσι λοιπόν, προκύπτει ότι έχουμε 2 ειδών σύνολα δεδομένων: (α) τα πηγαία, που προκύπτουν
από την απλή φόρτωση αρχείων csv από το δίσκο, και, (β) τα παραγόμενα, που προκύπτουν από
το φιλτράρισμα ενός προηγούμενου συνόλου δεδομένων (πηγαίου ή παραγόμενου). Εν όψει της
επόμενης έκδοσης του λογισμικού, γνωρίζουμε ότι θα επιδεικνύεται και η ιστορία παραγωγής
του κάθε συνόλου δεδομένων. Έτσι, τα πηγαία σύνολα δεδομένων καλό είναι κρατούν και την
πληροφορία του αρχείου από το οποίο προήλθαν, ενώ τα παραγόμενα, το σύνολο δεδομένων απ’
όπου προήλθαν και φίλτρο που επεβλήθη.

Το back-end του συστήματος βγάζει διαγνωστικά μηνύματα στην κονσόλα αν κάτι έχει πάει
στραβά (π.χ., δόθηκαν λάθος ή καθόλου ονόματα για το παλιό και το νέο σύνολα δεδομένων και
το σχετικό πεδίο) και επιστρέφει τη σχετική αρνητική τιμή στο front end – otherwise, it returns
0 if all is OK.

ΕΠΙΔΕΙΞΗ ΓΡΑΦΙΚΩΝ ΠΑΡΑΣΤΑΣΕΩΝ (ίδια και για line charts και για scatter plots, μόνο το είδος
της αναπαράστασης αλλάζει). Το σύστημα ζητά από το χρήστη για ποιο σύνολο δεδομένων
ενδιαφέρεται, ποιο πεδίο θα είναι το Χ και ποιο το Υ και, προαιρετικά, αν θέλει να δώσει τίτλους
στα πεδία αυτά για να εμφανιστούν ωραία στη γραφική παράσταση (π.χ., το W είναι
ακατανόητο ίσως, ενώ το Wins όχι). Όταν δοθούν αυτά τα στοιχεία από το χρήστη, το front end
ζητά από το back-end να επιστρέψει ένα ArrayList<String[]> ως αποτέλεσμα, όπου κάθε
στοιχείο του ArrayList αντιστοιχεί σε μια εγγραφή και αναπαριστάται ως ένα πινακάκι String [],
ενώ στο πινακάκι String[] αυτό, το μηδενικό στοιχείο είναι η τιμή για το πεδίο Χ και στο πρώτο
πεδίο η τιμή για το πεδίο Υ. Μετά προβάλλεται η γραφική αναπαράσταση από το front-end.


# Εμβόλιμα: επεξήγηση των γραφικών αναπαραστάσεων.

Οι γραφικές αναπαραστάσεις που συνήθως χρησιμοποιούνται είναι scatter plots, line charts, bar
charts, area charts, histograms – και pie charts που όλοι οι ειδικοί στην οπτικοποίηση δεδομένων
αναθεματίζουν ως παραπλανητικά. Εμείς, χάριν υποδείγματος, θα αναλύσουμε μια line chart και
η ανάλυση αυτή καλύπτει και τις υπόλοιπες κατηγορίες -- με αντιστοιχίες, φυσικά.
Ένα line chart σκοπό έχει να δώσει την τάση ενός μετρούμενου μεγέθους. Στην πιο απλή του
μορφή αποτελείται από τα εξής στοιχεία:
(α) έναν κάθετο άξονα που απεικονίζει την τιμή του μετρούμενου μεγέθους (y-axis)
(β) έναν οριζόντιο άξονα που απεικονίζει την τιμή ενός παράγοντα που επηρεάζει το μετρούμενο
μέγεθος (x-axis)
(γ) ένα σύνολο σημείων με (x,y) συντεταγμένες (π.χ., για τις νίκες ανά έτος, το σημείο (1980,
61)) τα οποία μπορεί και να μην εμφανίζονται στο διάγραμμα
(δ) μια γραμμή που ενώνει / επικαλύπτει τα σημεία για να δείξει την τάση του μετρούμενου
μεγέθους y, όπως μεταβάλλεται ο παράγων x (π.χ., πώς εξελίσσονται οι νίκες των Celtics όπως
μεταβάλλεται ο χρόνος?).
Σε όλα τα είδη των γραφικών παραστάσεων που περιγράψαμε, τα (α) – (γ) είναι πάνω κάτω τα
ίδια, και αυτό που αλλάζει είναι η ουσία της γραφικής αναπαράστασης (δ), το οποίο εξαρτάται
πολύ από το στόχο που έχουμε φτιάχνοντας το διάγραμμα. Στην περίπτωση των line charts
έχουμε 2 επιπλέον περιορισμούς: (1) ο στόχος είναι να δούμε την τάση του μετρούμενου
μεγέθους, και, (2) ακριβώς λόγω αυτού, ο άξονας των x μπορεί να είναι μόνο ένα μέγεθος με
ταξινόμηση και ισομορφισμό στους αριθμούς, δλδ, κάθε στοιχείο του (εδώ: ο χρόνος) είναι
μεγαλύτερο --και ιδεατά με σταθερή απόσταση --από το προηγούμενο. Αν αυτός ο περιορισμός
δεν πληρείται, δεν έχει νόημα η γραμμή (π.χ., αν στον άξονα των x θες να βάλεις τις τιμές Αν.
Ελλάδα, Κεντρική Ελλάδα, Νότια Ελλάδα, .. κλπ, η γραμμή δεν έχει νόημα, γιατί δεν υπάρχει η
έννοια της ταξινόμησης ή της τάσης – ενώ, αντιθέτως, ένα ιστόγραμμα / ραβδόγραμμα έχει
σαφώς νόημα στα δεδομένα αυτά...
Για τα scatter charts / scatter plots που επίσης καλύπτονται στα πλαίσια της εργασίας, δεν
νοείται ακριβώς διαχωρισμός του ρόλου x- και y-axis. Δλδ., ενώ στ άλλα διαγράμματα, η
ερώτηση είναι «πώς επηρεάζεται ο y καθώς μεταβάλλεται ο x?», στα scatter plots η ερώτηση
είναι «πώς συσχετίζονται τα δύο πεδία x και y?» Έτσι εμείς βλέπουμε ένα νέφος σημείων και, αν
π.χ., βλέπουμε σημεία παντού, δεν υπάρχει σχέση, ενώ, αν π.χ., βλέπουμε τα σημεία να
«προσελκύονται» από μια νοητή γραμμή τότε υπάρχει μια γραμμική σχέση, κ.ο.κ

# Οδηγίες και υποχρεώσεις

ΠΡΟΣΟΧΗ: ο αριθμός των κλάσεων που έχετε να κατασκευάσετε είναι πολύ μικρός! ΜΗΝ μπείτε
στη διαδικασία να σκεφθείτε ότι πρέπει να φτιάξετε ένα εκτενές κομμάτι λογισμικού με πολλές
κλάσεις. Αντιθέτως, αυτό που είναι απαράβατο είναι ΝΑ ΥΛΟΠΟΙΗΣΕΤΕ ΕΠΑΚΡΙΒΩΣ ΤΟ
INTERFACE IDatasetManager που σας δίδεται. Άλλωστε αυτή είναι και η ιδέα, να δείτε
στην πράξη, τι στην ευχή τα θέλουμε αυτά τα interfaces: μόλις σας δόθηκε ένα
«συμβόλαιο» λειτουργικότητας του back-end server το οποίο πρέπει να υλοποιήσετε
επακριβώς.

Υλοποιείτε το back-end -- άρα δεν έχετε το πρόβλημα του πώς θα ελέγξετε user clicks που έχει
το front end. Όμως, EINAI ΑΠΑΡΑΙΤΗΤΟ Ο ΚΩΔΙΚΑΣ ΣΑΣ ΝΑ ΣΥΝΟΔΕΥΕΤΑΙ ΑΠΟ ΤΑ
ΑΝΤΙΣΤΟΙΧΑ UNIT TESTS && ΝΑ ΥΛΟΠΟΙΗΣΕΤΕ ΤΟΥΛΑΧΙΣΤΟΝ ΕΝΑ ΕΛΕΓΧΟ ΓΙΑ ΚΑΘΕ
ΜΙΑ ΜΕΘΟΔΟ ΤΟΥ INTERFACE IDatasetManager!
Σας συμφέρει, για να διευκολύνετε τον έλεγχο, οι όποιες βοηθητικές μέθοδοι φτιαχτούν να
επιστρέφουν κάποιο ακέραιο που έχει νόημα (π.χ., πόσες τιμές επεξεργαστήκατε, πόσες
εγγραφές προέκυψαν και άλλα σχετικά). Οι τιμές επιστροφής του interface που καλείστε να
υλοποιήσετε είναι εσκεμμένα μη αριθμητικές για να σας δυσκολέψουν τη ζωή (και να σας
βοηθήσουν να θυμάστε πώς μερικές κακές πρακτικές κάνουν την ανάπτυξη λογισμικού
δύσκολη).

Είναι επίσης ΥΠΟΧΡΕΩΤΙΚΟ ΚΑΙ ΑΠΑΡΑΒΑΤΟ, ο κώδικάς σας να είναι ανεξάρτητος από την
επί μέρους «εφαρμογή» που εξυπηρετείται ή τα επί μέρους αρχεία που έχετε στη διάθεσή σας.
Δηλαδή, μη φτιάξετε μια εφαρμογή για ομάδες μπάσκετ, ή για τον προϋπολογισμό μιας χώρας,
αλλά μια γενική εφαρμογή που να δουλεύει ΜΕ ΟΠΟΙΟΔΗΠΟΤΕ CSV FILE!!


Κατά συνέπεια, αναφορές στον κώδικα σε συγκεκριμένα αρχεία ή κλάσεις τύπου Team,
BudgetCategory,κλπ, απαγορεύονται! (Αυτό βοηθά να κρατηθεί πολύ μικρός ο αριθμός των
κλάσεων που έχετε να κατασκευάσετε.)

Αν και είναι πολύ μικρό το κομμάτι που θα φτιάξετε, δοκιμάστε να το χωρίσετε σε packages: για
παράδειγμα, ένα με τις business logic classes και ένα με τις domain classes.
Εκτός από το να υλοποιήσετε το όλο σύστημα, θα χρειαστεί να σχεδιάσετε:

- Όλα τα use cases αναλυτικά
- Όλα τα packages και το πώς συνδέονται μεταξύ τους
- Όλες τις κλάσεις (σε επίπεδο (α) ανάλυσης στην αρχή και (β) σχεδίασης έπειτα)
- Ελέγχους: μέσω των σχετικών junit tests
Επιβάλλεται να ακολουθήσετε τις βασικές αρχές ενθυλάκωσης (υποχρεωτικά), χαμηλής
σύζευξης, DIP, OCP, abstract coupling, factories κλπ (όσο αυτό είναι εφικτό και εύλογο).

Υπόδειγμα αναφοράς: για τα επιμέρους στάδια, μπορείτε να συμπληρώνετε / αναθεωρείτε
σταδιακά την αναφορά σας. Για διευκόλυνσή σας, υπάρχει ένα υπόδειγμα στο
[http://www.cs.uoi.gr/~pvassil/courses/sw_dev/exercises/TemplateFinalReport.zip](http://www.cs.uoi.gr/~pvassil/courses/sw_dev/exercises/TemplateFinalReport.zip)

Υλικό. Όλο το υποστηρικτικό υλικό για το project θα βρίσκεται στο URL
[http://www.cs.uoi.gr/~pvassil/courses/sw_dev/exercises/supportingMaterial/](http://www.cs.uoi.gr/~pvassil/courses/sw_dev/exercises/supportingMaterial/)

Στη διάρκεια του εξαμήνου:
 Σίγουρα θα δοθούν περαιτέρω εξηγήσεις στην εκφώνηση (άρα το δημοσιευθέν αρχείο
της εκφώνησης μπορεί να αλλάζει)
 Θα οργανωθεί κάποιο είδος ενδιάμεσης εξέτασης της προόδου σας
 Ενδεχομένως να αλλάξει/εμπλουτισθεί κάποιο μέρος της εκφώνησης!

# Χρονοδιάγραμμα

Στη συνέχεια παρατίθενται στάδια της ανάπτυξης, ενδιάμεσες προθεσμίες (milestones) και
καταληκτικές ημερομηνίες ολοκλήρωσης (deadlines).
[01/10] Εκφώνηση
3 weeks Setup of Infrastructure
[21/10:: 23.59] Εγκατάσταση Java (ideally 1.8), Eclipse (last v.) στους Η/Υ σας
Για όσους έχουν δυσκολία με την Java: ασκήσεις επανάληψης
Εξοικείωση και πειραματισμός με το υλικό που σας δίδεται
Εκκίνηση εργασιών στα Use Cases της εκφώνησης
Δεν υπάρχει κάτι να παραδώσετε
2 weeks Καταγραφή των Use Cases
[04/11:: 23.59] Turnin:
DLV1.1: First version of the report with all the use cases (as pdf file)
3 weeks Design of classes && first implementations
[25/11:: 23.59] Turnin:
DLV2.1: Second version of the report (pdf) with (a) the class diagram
(προαιρετικά: any other diagrams, too) + (b) traceability matrix of tests
DLV2.2: tar file with the unit test classes + draft version of the actual classes
Print (ATTN, OBLIGATORILY!!):
DLV2.1 to be handed over on the next day of the deadline
3.5 weeks
Complete implementation
[ΕΝΔΕΧΟΜΕΝΩΣ ΕΞΕΤΑΣΗ ΕΝΔΙΑΜΕΣΩΣ]
[19/12:: 13.00]
ΑΝΕΛΑΣΤΙΚΑ

Turnin :
DLV 3.1: tar file with the code for all classes
DLV 3.2: FINAL version of the report (pdf) with all the design and the
documentation of the project
Print (ATTN, OBLIGATORILY!!):
DLV3.2 to be handed over BEFORE/AT the deadline
[~07/01] ΕΞΕΤΑΣΗ
Ακριβής ημερομηνία και λεπτομέρειες εξέτασης θα ανακοινωθούν αργότερα


Δεν θα ξεπεράσουμε το όριο των Χριστουγέννων. Η πράξη έχει αποδείξει ότι στις γιορτές οι
ομάδες αποσυντονίζονται σε πολύ μεγάλο βαθμό. Έτσι, Η ΠΡΟΘΕΣΜΙΑ ΤΗΣ ΠΑΡΑΔΟΣΗΣ
ΕΙΝΑΙ ΑΝΕΛΑΣΤΙΚΗ! Θα πιεστείτε περισσότερο πριν τις γιορτές, αλλά θα φύγετε για τις γιορτές
χωρίς το φορτίο του project.

```
ΚΑΛΗ ΕΠΙΤΥΧΙΑ!
```

